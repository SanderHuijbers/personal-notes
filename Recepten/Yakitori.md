---
date: 2024-01-03
tags:
  - recept
  - japans
  - hoofdgerecht
---
# Yakitori

## IngrediÃ«nten

- 8 lente-uien
- 500 g kippendijen, in stukjes van 4 x3 cm
- zonnebloemolie, om te bestrijken
- Zout naar smaak
## Voor de saus

- 120 ml sojasaus
- 120 ml mirin (rijstwijn)
- 60 ml sake
- 60 ml water
- 2 tenen knoflook, geperst
- 2 cm gember, geraspt
- 2 el bruine suiker

## Bereidingswijze

1. Snijd het groen van de lente-uien en gooi de stukken in een sauspan. Gooi er de sojasaus, mirin, sake, het water, knoflook, gember en de suiker bij en breng op hoog vuur aan de kook. Zet zodra het kookt het vuur zo laag mogelijk en laat 25 minuten inkoken tot 1/3 van de oorspronkelijke hoeveelheid. Laat afkoelen. Deze saus gebruik je om de spiesjes straks in te smeren.
2. Snij de overige lente-ui in stukken van 3 centimeter.
3. Vouw een kipblokje dubbel en rijg het op een stokje. Rijg er nu een stukje lente-ui aan. Herhaal tot je 4 stukjes kip en 3 stukjes lente-ui erop hebt. Maak zo alle yakitori. Bestrijk ze met wat zonnebloemolie.
4. Bereid de BBQ, kamado of de gasgrill zo heet mogelijk voor (directe hitte).
5. Leg de yakitori op het grillrooster, klein beetje zout erop en draai ze elke 20 seconden om. Smeer ze daarbij telkens licht in met de yakitorisaus. Doe dit net zolang tot ze gaar zijn, ongeveer 7 . 8 minuten. Nog nooit zo lekker gegeten.